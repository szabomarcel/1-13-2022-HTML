<!DOCTYPE html>
<html lang="hu">
<head>
    <link rel="stylesheet" href="tizedes.css">
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Tizedes meg a többiek</title>
</head>
<style>
    a {
		color: #C0C0C0;
    }
    a:visited {
		color: #C0C0C0;
    }
    a:active {
		color: #C0C0C0;
    }
    a:hover {
		color: #C0C0C0;
    }
</style>
<body>
  <table style="text-align: left; width: 1000px; height: 2500px;" border="0" cellpadding="5" cellspacing="0">
  <tbody>
    <tr>
      <td style="vertical-align: top; width: 120px;"><br>
      </td>
      <td style="vertical-align: top; width: 760px; text-align: center;"><a href="https://hu.wikipedia.org/wiki/A_tizedes_meg_a_t%F6bbiek"><img style="border: 0px solid ; width: 700px; height: 423px;" alt="" src="cim.jpg"></a><br>
Rendező<br>
      <img style="width: 200px; height: 275px;" alt="" src="keleti.jpg"><br>
Keleti Márton<br>
Főszereplők<br>
      <table style="text-align: left; width: 100%; margin-left: auto; margin-right: auto;" border="0" cellpadding="2" cellspacing="5">
        <tbody>
          <tr>
            <td style="vertical-align: top; text-align: center;"><img style="width: 200px; height: 275px;" alt="" src="darvas.jpg"></td>
            <td style="vertical-align: top; text-align: center;"><img style="width: 200px; height: 275px;" alt="" src="sinkovits.jpg"><br>
            </td>
            <td style="vertical-align: top; text-align: center;"><img style="width: 200px; height: 275px;" alt="" src="major.jpg"><br>
            </td>
          </tr>
          <tr>
            <td style="vertical-align: top; text-align: center;">Darvas Iván<br>
            </td>
            <td style="vertical-align: top; text-align: center;">Sinkovits Imre<br>
            </td>
            <td style="vertical-align: top; text-align: center;">Major Tamás<br>
            </td>
          </tr>
        </tbody>
      </table>
      <br>
      
      <div style="text-align: justify;">
      <hr style="width: 80%; height: 2px;">
    <h2>Cselekmény</h2>
    <p aling="justy">A második világháború utolsó heteiben Molnár tizedes a zászlóalja kézigránátokba rejtett és ellopott zsoldjával a maga részéről befejezettnek nyilvánítja a háborút. Hamis nyílt paranccsal, a helyzethez mindig alkalmazkodó ügyes hozzáállásával, motorkerékpáron próbál meg a folyamatosan változó frontvonalakon átszökni.</p>
    <p aling="justy">Több igazoltatást is megúszva végül egy Albert nevű inasra bízott kastélyban talál menedéket, amely azonban nem üres, már három szökött magyar katona is ott bujkál. Mint négyük közül a legélelmesebb és legdörzsöltebb, Molnár átveszi a parancsnokságot, kiosztja a feladatokat mindenkinek, a különféle lehetőségeket számba véve. Ha kell, katonai parancsnokságnak álcázzák magukat, szükség esetén a rendszerhez hű honvédek és színleg együttműködnek a nyilasokkal, ha kell szökött munkaszolgálatost fogadnak maguk közé, vagy sebesült szovjet katonát mentenek meg.</p>
    <p aling="justy">Bár csak a háború túlélése a céljuk, hiába kerülik a nyilasokat, németeket, szovjeteket, állandóan veszélyes kalandokba, bámulatos helyzetekbe keverednek. Végül egy Barokányi nevű, büntetőosztagot vezető nyilas főhadnagy leleplezi őket, hamarosan az egész társaság a kivégzőosztag előtt találja magát. Kivégzés előtti megszégyenítés végett Szijjártónak kell a pénzzel teli gránátokat egyesével átadni, melyeket a dagi Dunyhás testvér szed szét. A megmenekülés esélye szinte nulla, ám a pénzzel teli gránátok között van egy igazi is...</p>
    <p aling="justy">Alig menekülnek meg a kivégzőosztag elől, máris szovjet fogolytáborban találják magukat. A kommunista Szijjártó minden befolyását latba vetve eléri, hogy a társaságról elhiggyék, a fasiszták ellen harcoló partizánok voltak a háború alatt. A szabadon bocsátásnak azonban feltétele, egy nehéz és veszélyes partizánakció végrehajtása. Molnár tizedes ismét úgy dönt, elege van a háborúból, úgy véli, a német golyó sem üt szebb lyukat az orosznál, és nem vállalja az akciót. Utolsó pillanatban azonban mégis csatlakozik társaihoz.</p>
    <hr width="80%" align="center" />
    <h2>Kirtika</h2>
    <p aling="justy">A tizedes meg a többiek kultuszfilmmé válásának, s a Sinkovits figura mitizálódásának érdemes megvizsgálni a történelmi, társadalomlélektani, s persze művészi összetevőit.</p>
    <p aling="justy">A film karrierjéhez hozzájárult, hogy fejhosszal kimagaslott a korszak magyar filmvígjáték kínálatából, s az is, hogy az ideológia kevésbé itatta, színezte át a cselekményt, kevésbé határolta be a szereplők mozgásterét. Az ideológia persze jelen volt, de az átlagnál kisebb dózisban: a meglehetősen ellenszenves kommunista, Szíjjártó alakjában, magatartásában, kinyilatkoztatásaiban, s a film didaktikus befejezésében.</p>
    <p aling="justy">A film deheroizáló szemléletével újdonságot jelentett. A második világháborúról, az ellenállásról szóló filmekben eleinte sematikusan, de 1956 után is a szereplőket jó ideig még többnyire szoborszerű pózba merevítve, meglehetősen patetikusan és a történelemkönyvek, hivatalos párttörténetek szellemében idézték fel az eseményeket. A tizedes meg a többiek megtört egy – vagy több – tabut: a magyar történelem vérzivataros, drámai időszakáról játékosan, könnyeden beszélt, s a főszereplő nem pozitív, vagy legalábbis nem egyértelműen pozitív figura volt. (Persze, a nézők szemében Sinkovits tizedese annak, sőt hősnek számított.)</p>
    <p aling="justy">[...]</p>
    <p aling="justy">A tizedes meg a többiek – mondhatnánk szinte akaratán kívül – ironikusan, szellemesen beletalált a magyarság egyik legalapvetőbb traumájába, problémájába. Abba, hogy az ország földrajzi helyzetéből, kicsinységéből, nyelve elszigeteltségéből, gazdasági, politikai helyzetéből adódóan a századok során szinte mindig ki volt szolgáltatva az idegen hatalmaknak, érdekeknek. A Tizedes cselekményének legfőbb helyszíne egy vidéki kastély tulajdonképpen az ország szimbólumaként is értelmezhető. Átjáróház. Hol németek, hol magyar katonák, hol nyilasok tartják megszállva az épületet, s diktálják a játékszabályokat. A kastélyban rejtőzködő társaság tagjai (tizedes, búsmagyar zászlós, lakáj, szökött kiskatonák, nyilas főhadnagy) társadalmi hovatartozásukat, származásukat, foglalkozásukat tekintve bizonyos fokig reprezentálják a lakosság nagy részét. Semmi mást nem szeretnének, mint megúszni, túlélni a háborút. Azt, ha őket kihagynák ebből a buliból. Nekik nincs közük ahhoz az egész vircsafthoz, ami ebben a kastélyban, s tágabban az országban folyik.</p>
    <p aling="justy">A mozinéző tehát miközben a film sztorijával, fordulataival, s a tizedes karizmatikus figurájával azonosult, azt is gondolhatta, álmodhatta a zsöllyében, hogy egyszer csak az átjáró házból mindenki kitakarodik, s az végre jogos tulajdonosaié lesz. A tizedesnek, s társainak végre nem kell rejtőzködniük e házban-hazában. (A Darvas alakította zászlós így fakad ki a kastélybeli utolsó vacsora közben, amikor sokadszorra megint konspirálni, rejtőzködni, öltözködni kell: "Átöltözünk. Mindig csak átöltözünk. Hát meddig lehet ezt bírni köpönyeggel, önérzettel?")</p>

</body>
</html>